สำหรับคำถามประเภทแรก เราต้องการหาระยะทางจากจุด $(X, Y)$ ไปยังจุด $(0, 0)$ หรือจุดเริ่มต้น 

เราจะเริ่มจากการหา $i$ ที่น้อยที่สุดที่ $H(i)$ หรือ Hilbert Curve ระดับชั้นที่ $i$ ที่ครอบคลุมจุด $(X, Y)$ ซึ่งหาได้จากคุณสมบัติที่ี $H(i)$ จะมีขนาด $(2^i - 1) \times (2^i - 1)$ นั่งเอง

เราจะสามารถแบ่ง $H(i)$ ออกเป็น $H(i - 1)$ 4 อันดังภาพในโจทย์ (ต่อจากนี้จะเรียกว่า โซน) ซึ่งจากการที่เราเลือก $i$ ที่น้อยที่สุดแล้ว จะรับประกันว่าจุด $(0, 0)$ และ $(X, Y)$ จะไม่อยู่ในโซนเดียวกัน

นอกจากนี้ สังเกตว่าระยะทางจากจุดเริ่มต้นไปยังจุดสิ้นสุดของ $H(k)$ จะมีค่าเท่ากับ $2^{2k} - 1$ เสมอ และจุด $(0, 0)$ เป็นจุดเริ่มต้นของ $H(i)$ ทำให้เราสามารถคำนวณระยะทางของโซนที่เราจำเป็นต้องเดินผ่านทั้งโซนนั้นได้เลย ทำให้เหลือเพียงการหาระยะทางระหว่างจุดเริ่มต้นของโซนที่จุด $(X, Y)$ อยู่ กับจุด $(X, Y)$ ซึ่งเราสามารถหาได้โดยทำการ Recursive หาระยะทางจากจุดเริ่มต้นไปยังจุด $(X', Y')$ ซึ่งมาจากการแปลงจุด $(X, Y)$ เมื่อกำหนดให้จุดเริ่มต้นของโซนนั้นเป็นจุด $(0, 0)$ นั่งเอง

เราจะทำการ Recursive คิดระยะทางบน $H(i), H(i - 1), \dots, H(2), H(1)$ โดยสำหรับ $H(1)$ จะเป็น Base Case ที่เราสามารถตอบระยะทางได้ทันที

Time Complexity: $\mathcal{O}(\log (\max(X, Y)))$ ต่อหนึ่งคำถาม

สำหรับคำถามประเภทที่สอง เราต้องการหาพิกัดของจุดที่ห่างจากจุด $(0, 0)$ หรือจุดเริ่มต้น เป็นระยะ $K$

เราจะทำเช่นเดียวกันกับคำถามแรกคือหา $i$ ที่น้อยที่สุดที่ระยะทางในการเดินผ่าน $H(i)$ มีค่าอย่างน้อย $K$ ซึ่งหาได้จากคุณสมบัติที่ได้กล่าวไว้ในคำถามประเภทแรก

เมื่อทราบ $i$ แล้ว เราจะสามารถทราบได้ทันทีว่าพิกัดของคำตอบจะอยู่ในโซนไหน ผ่านการเทียบกับระยะทางที่ต้องเดินจากจุดเริ่มต้นไปยังโซนต่างๆ หากโซนใดที่เดินผ่านแล้วระยะทางยังไม่ถึง $K$ แสดงว่าตุดที่เป็นคำตอบไม่ได้อยู่ภายในโซนนั้น ทำเหลือเพียงหนึ่งโซนที่รับประกันว่าจุดที่เป็นคำตอบต้องอยู่ในนั้น เราจะทำการ Recursive หาพิกัดของจุดที่เป็นคำตอบในโซนนั้นแทนโดยอ้างอิงจากระยะทาง $K'$ ซึ่งมาจากการหักระยะทางของโซนที่ต้องเดินผ่านแน่ๆ ออกจาก $K$

เราจะทำการ Recursive คิดระยะทางบน $H(i), H(i - 1), \dots, H(2), H(1)$ โดยสำหรับ $H(1)$ จะเป็น Base Case ที่เราสามารถตอบพิกัดของจุดได้ทันที

Time Complexity: $\mathcal{O}(\log K)$ ต่อหนึ่งคำถาม

ทั้งสองวิธีนี้จำเป็นต้องใช้การหมุน (การแปลงทางเราขาคณิต) ผู้เขียนจึงแนะนำให้สร้างฟังก์ชั่นการหมุนเพื่อความสะดวกในการเขียน