ให้ $S[i..j]$ แทน substring ของ $S$ ตั้งแต่ตำแหน่งที่ $i$ ถึง $j$ 

จากนั้นสมมติว่าเรากำลังพิจารณา substring $S[i+1, i+L]$ ความยาว $L$ โดยที่ $L$ เป็นเลขคู่ การเปรียบเทียบเพื่อนับจำนวนความผิดพลาด จะมีดังนี้

$S_{i+1}$ และ $S_{i+L/2+1}$, $S_{i+2}$ และ $S_{i+L/2+2}$, $S_{i+3}$ และ $S_{i+L/2+3}$, $...$, $S_{i+L/2}$ และ $S_{i+L}$

แต่ถ้าเราพิจารณา substring $S[i+2, i+L+1]$ ที่ความยาว $L$ เช่นกัน การเปรียบเทียบจะที่ต้องดูจะเป็น

$S_{i+2}$ และ $S_{i+L/2+2}$, $S_{i+3}$ และ $S_{i+L/2+3}$, $S_{i+4}$ และ $S_{i+L/2+4}$, $...$, $S_{i+L/2+1}$ และ $S_{i+L+1}$

สังเกตว่าคู่ที่ต้องเปรียบเทียบนั้นเหมือนกันทุกคู่ยกเว้นคู่แรกและคู่สุดท้าย ดังนั้นเราสามารถใช้เทคนิค sliding window ในการคำนวณหาค่าความผิดพลาดของสตริงถัดไปได้ใน $\mathcal{O}(1)$ และเราจะสามารถพิจารณาทุกสตริงที่มีความยาวค่า ๆ หนึ่งได้ใน $\mathcal{O}(n)$

เราจะทำเช่นนี้สำหรับทุก ๆ ความยาวที่เป็นไปได้ ทำให้เราได้อัลกอริธึมที่สามารถแก้ปัญหานี้ได้ในเวลา $\mathcal{O}(n^2)$